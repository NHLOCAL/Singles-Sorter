**מסדר הסינגלים** הוא כלי מתקדם שמבצע סדר בקבצי הסינגלים שלך וממיין אותם באופן אוטומטי בתיקיות לפי שמות הזמרים.
מומלץ לקרוא בעיון את ההוראות הבאות כדי להפיק את המירב מהשימוש בתוכנה.

## בחירת תיקיות
1. **תיקיית הסינגלים שלך**: לחץ על "בחר תיקייה" ובחר את התיקייה המכילה את הסינגלים שלך, או תיקיה ראשית המכילה מספר תיקיות סינגלים.
2. **תיקיית יעד**: לחץ על "בחר תיקייה" ובחר את התיקייה אליה יועתקו הסינגלים המסודרים. מומלץ לבחור בתיקיה ריקה או בתיקיה המכילה את הזמרים שלך

## אפשרויות נוספות

ניתן להגדיר אפשרויות שונות למיון מותאם לצרכים שלך.
אם אתה מסתבך - פשוט דלג על קטע זה.

### הגדרות בסיסיות
- **העתק קבצים**: סמן אם ברצונך להעתיק את הקבצים במקום להעבירם. כברירת מחדל תתבצע העברה.
- **סרוק תיקייה ראשית בלבד**: אם מסומן, התוכנה תסרוק רק את התיקייה הראשית ולא תתי תיקיות.

### מתקדם
- **צור תיקיות סינגלים פנימיות**: סמן אם ברצונך ליצור תיקיות פנימיות בתוך תיקיות הזמרים אליהם יועברו הסינגלים.
- **השתמש בתיקיות קיימות בלבד**: אם מסומן, התוכנה תעביר קבצים רק לתיקיות זמרים קיימות ולא תיצור חדשות.
- **צור תיקיות ראשיות לפי א'-ב'**: אם מסומן, התוכנה תיצור תיקיה ראשית לכל אות באלפבית.

## הפעלת התהליך
לאחר שבחרת את התיקיות והגדרת את האפשרויות הנוספות, לחץ על כפתור **הפעל כעת** כדי להתחיל את תהליך סידור הסינגלים.

### חשוב לשים לב!

- **שימוש זהיר**: ודא שאתה מבין את פעולות התוכנה לפני שתתחיל בתהליך. פעולה שגויה עלולה לגרום לאובדן נתונים.
- **בדוק הגדרות**: בדוק את כל ההגדרות לפני הלחיצה על "הפעל כעת"

## הערות

- **מיון אלבומים:** התוכנה מיועדת למיון סינגלים בלבד, מיון תיקיות אלבום עשוי לשבש אותם!
- **דואטים:** התוכנה אינה יודעת לזהות שירי דואט.
- **זיהוי מוטעה:** לעיתים נדירות התוכנה עשויה לזהות שמות זמרים באופן מוטעה.

---

כל הזכויות שמורות © nh.local11@gmail.com